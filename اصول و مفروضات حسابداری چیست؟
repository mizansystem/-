(https://www.hesabdari-mizan.com/blog/accounting-principles-assumptions/ )[مفروضات حسابداری]
اگر بخواهیم مفروضات حسابداری را طبقه بندی کنیم می توانیم به موارد زیر اشاره کنیم
فرض تفکیک شخصیت
یکی از اساسی ترین مفروضات حسابداری، فرض شخصیت حسابداری است. برای مقاصد حسابداری و گزارشگری مالی هر موسسه و یا بخش هایی از ان یک شخصیت جداگانه فرض شده که مستقل از شخصیت مالک یا مالکین آن می تواند معاملاتی انجام دهد. از نقطه نظر حسابداری، باید مرزهای هر واحد تجاری به وضوح مشخص باشد. مفهوم واحد جداگانه در حسابداری در بخش های یک سازمان بزرگ و در واقع در هر واحدی که نیاز است، ارزیابی بصورت جداگانه ای صورت گیرد، کاربرد دارد. خلاصه اینکه مبادلات واحد های تجاری مختلف نباید با یکدیگر و یا با مبادلات مالک یا مالکین ان ادغام شود. هر واحد تجاری باید مجزا و منفک ارزیابی شود
فرض تداوم فعالیت
دلیل دیگری برای اندازه گیری دارایی ها به بهای تمام شده تاریخی، مفهوم تداوم فعالیت می باشد. در این مفهوم فرض بر این است که واحد تجاری، برای مدت زمان مدیدی در آینده به فعالیت خود ادامه خواهد داد. هدف از تحصیل اغلب دارایی ها نظیر ملزومات، زمین، ساختمان و اثاثه که به آن ها منابع اقتصادی اطلاق میشود استفاده از ان ها می باشد و به هیچ عنوان فروش ان ها مد نظر نیست. در تداوم فعالیت حسابداران فرض می کنند واحد تجاری برای مدت کافی به فعالیت خود ادامه خواهد داد و دارایی موجود برای رسیدن به اهداف مورد نظر مصرف خواهند شد.برای درک بیشتر مفهوم تداوم فعالیت تصور کنید موسسه ای در روال غیر عادی برای انجام یک قرارداد دو ساله تشکیل شده و اکنون پس از گذشت این مدت و انجام کار به جای فرض تدام فعالیت قصد انحلال دارد و می خواهد تمام دارایی های خود را به فروش رساند. در این صورت گزارش ارزش جاری بازار روش مناسبی برای اندازه گیری دارایی ها خواهد بود. با توجه به اینکه در روال عادی فعالیت غالبا فرض نداوم فعالیت مورد توجه می باشد، لذا در سوابق حسابداری دارایی ها به بهای تمام شده تاریخی انعکاس می یابند. براساس کمیته استاندارد هر مجموعه تجاری برای مدت طولانی به فعالیت ادامه می دهد، فعالیت ان قابل پیش بینی است، تمایلی به کاهش و یا انحلال شرکت وجود ندارد.

فرض دوره مالی
در پایان اجرای عملیات و بعد از وصول مطالبات و پرداخت بدهی ها نتایج واقعی مشخص می شود و با توجه به اینکه حسابداران برای ثبت اطلاعات مالی نمی توانند تا پایان پروژه صبر کنند بنابراین دوره های مالی برای گزارش های مالی مشخص می شود. در فرض دوره مالی صاحبان سرمایه، بستانکاران و اعتباردهندگان از نتیجه کارکرد و کارایی واحد تجاری مطلع می شوند، با بستانکاران تسویه حساب صورت می گیرد.
گزارشات در انتهای هر دوره و مجزا از سایر دوره ها ارائه می شوند. صورت های مالی با دوره مالی قبل مقایسه می شوند.

فرض تعهدی
براساس فرض تعهدی، درآمدها به محض تحقق و هزینه به محض تحمیل، بدون توجه به زمان دریافت یا پرداخت وجه نقدمربوط شناسایی و ثبت می شوند.

فرض واحد اندازه گیری (ثبات واحد پولی)
حسابداران مبادلات را به ریال ثبت می کنند.حسابداران فرض می کنند قدرت خرید ریال همواره ثابت است. فرض ثبات واحد پولی بر مبنای نادیده گرفتن تاثیرات تورم استوار شده است. این فرض به حسابداران اجازه می دهد محاسبات خود را با تصور اینکه قدرت خرید پول ثابت است، انجام می دهند. در کشورهایی مثل کشور خودمان که نرخ تورم بالاست حسابداران ناگریز هستند مقادیر پولی گذشته براساس قواعد و استانداردهای حسابداری با قدرت خرید جاری پول اندازه گیری کنند.

۱. در این اصل صورت های مالی با سایر مجموعه ها مقایسه می شوند
۲. یک واحد مناسب برای ثبت و نمایش گزارش ها وجود دارد
(https://www.hesabdari-mizan.com/product/accountingsoftware/) [ حسابداری در[نرم افزار های مالی
اصل بهای تمام شده
براساس اصل بهای تمام شده دارایی ها و خدمات خریداری شده باید به بهای تمام شده واقعی خود ثبت شوند. حتی اگر خریدار معتقد باشد در معامله سود کرده و مبلغ دارایی بیش از مبلغ پرداختی ارزش دارد. به هرحال مبلغ پرداختی در مبادله ملاک قرار می گیرد و بهای تمام شده نعادل ارزش نقدی هر مبادله می باشد. همچنین بر اساس اصل بهای تمام شده مادامی که یک دارایی در واحد تجاری نگه داری می شود باید بهای تمام شده ان نیز در حساب های ان واحد باقی بماند. زیرا بهای تمام شده دارایی یک اندازه گیری قابل اتکا می باشد.

اصل تحقق درآمد
در اصل تحقق درآمد بدون توجه به زمان دریافت وجه نقد، تنها در زمان تحقق شناسایی می شوند

اصل تطابق هزینه ها با درآمدها
در اصل تطابق هزینه ها با درامدها اندازه گیری سود در هر دوره مستلزم مقابله هر دوره هزینه با درامدهای همان دوره است
اصل افشای حقایق
تمامی اطلاعات در تصمیم گیری مدیران مالی تاثیرگذار است
تفاوت اصول و مفروضات حسابداری چیست؟
جمع اوری و ثبت و تهیه گزارشات مالی از پایه های اساسی حسابداری می باشد. مهمترین این عوامل برمبنای فرضیه های ثابتی شکل گرفته اند. که مفروضات حسابداری می باشند. مفروضات به تنهایی برای اجرای قوانین کافی نیستند. مفروضات حسابداری باید در چهارچوب و دستورالعمل هایی که قوانین حسابداری بر اساس ان اجرا شود، قرار گیرد که به ان اصول حسابداری گفته می شود. مفروضات به معنی شرایط سیاسی، اجتماعی، اقتصادی و فرهنگی است که مناسبات محیط حسابداری است. اما اصول رویکرد کلی در شناسایی و اندازه گیری رویداد حسابداری مورد استفاده قرار می گیرد.

